Doelgroep analyse
Demografische gegevens
In het onderdeel ‘demografische gegevens’ omschrijven wij aspecten als leeftijd, geslacht, geloofsovertuiging, levensfase, etc. Op voorhand is duidelijk te bepalen dat dit subhoofdstuk en haar gegevens lastig te omschrijven zijn. Het beroep vrachtwagenchauffeur wordt namelijk door mensen met verschillende demografische gegevens uitgevoerd. Toch zijn er enige kenmerken en feiten te omschrijven. We richten ons in dit onderzoek op de vrachtwagenchauffeurs werkzaam vanuit Nederland.

Een duidelijk feit onder de demografische gegevens is het geslachts-aspect. Uit een onderzoek van http://www.logistiek.nl/ (uitgevoerd in 2010) blijkt dat er veel meer mannen dan vrouwen achter het stuur van een vrachtenwagen kruipen. Logistiek.nl omschrijft het volgende:

       “Van de ruim 93.000 chauffeurs in het Nederlandse beroepsgoederenvervoer  
       is slechts circa 3 procent vrouw.” – citaat Logistiek.nl

Verder is het lastig om specifieke aspecten als geloofsovertuiging, leeftijd, enzovoort te omschrijven. In een onderzoek genaamd ‘Transport in cijfers’ -verricht door  VTL Arbeidsmarktrapportage (2013) is te zien dat vrachtwagenchauffeurs in verschillende leeftijdscategorieën gebruikelijk zijn. Een grafiek volgt hieronder.

 
Eindconclusie wat betreft demografische gegevens? Er is slechts een demografische factor waar een duidelijk conclusie kan worden getrokken en dat is op gebied van geslacht. Het beroep vrachtwagenchauffeur wordt voornamelijk door mannen uitgevoerd.

Geografische gegevens
Nederland

Psychografische gegevens
In de subcategorie psychografische gegevens geven we antwoord op de volgende vragen: “welke persoonlijkheid heeft mijn doelgroep” en “welke leefstijl is kenmerkend”.

Allereerst hechten ‘truckers’ enorm veel waarde aan hun familie. Ze hebben een verantwoordelijkheidsgevoel wat betreft financiële zaken en levensonderhoud. Dit geldt zowel voor hun kinderen als voor hun vrouw / partner. Uit onze interviews blijkt echter dat de chauffeurs zich niet eenzaam voelen. Ze hebben vrede met het weg zijn van huis. Ze vinden het beroep dan ook een bepaalde ontspannende factor hebben. Hier kun je de uitspraak van DAF (een truck is een tweede woonkamer) mee bevestigen. De chauffeur niet zonder zijn beroep.

Echter vinden de truckers hun beroep wel ‘minder’ geworden. De wegen zijn drukker, er gebeuren meer ongelukken en er komen steeds meer immigranten die dienen als vrachtwagenchauffeurs. Dit zijn enkele ergernissen van de (Hollandse) chauffeurs.



Productgebruik
Iedere trucker heeft een vrachtwagen nodig. Het is duidelijk vast te stellen dat een vrachtwagenchauffeur zonder vrachtwagen zijn beroep niet uit kan voeren. Sommige, maar bij lange na niet alle vrachtwagenchauffeurs proberen hun vrachtenwagen op een bepaalde manier eigen te maken. Af en toe zie je een vrachtwagen rond rijden met gave bestikkering, kentekenplaten achter de ramen en een aangepast interieur. Naast het aanpassen van de truck gaat de gemiddelde trucker daadwerkelijk zuinig met het voertuig om. Het 

Klanttevredenheid
Werkelijk alle vrachtwagenchauffeurs die zijn geïnterviewd gaven hetzelfde antwoord op de vraag, ‘bent u tevreden over uw vrachtwagen?’. Ze stellen de conclusie dat de vrachtwagens van tegenwoordig vrijwel geen kwaliteitsverschillen hebben met concurrerende merken. De gemiddelde trucker heeft dan ook in vele verschillende merken rondgereden. Ze zijn tevreden met het merk waar ze op het moment in rijden, maar hebben weinig tot geen op-en-aanmerkingen over andere merken. De onderlinge discussies over de vrachtwagenmerken worden meer als gekkigheid en humor gezien.

Koopgedrag
Het aankopen van een truck is wel iets heel anders als boodschappen doen of een biertje gaan drinken in de kroeg. Nieuwe trucks wordt vaak door bedrijven in grote getalen aangeschaft. Dit gebeurd vanaf het kantoor. Het zijn niet de truckers die de vrachtwagens daadwerkelijk aanschaffen. Dit heeft niet te zeggen dat de voorkeur van de chauffeurs niet wordt meegenomen in de aankoopkeuze. Bij veel logistiekbedrijven wordt er doormiddel van onderlinge communicatie – tussen chauffeurs en het kantoorpersoneel – besloten welke vrachtwagens worden aangeschaft.

Duidelijk wordt hier gemaakt dat er niet enkel naar het koopgedrag van de doelgroep kan worden gekeken. Onze opdracht richt zich op de vrachtwagenchauffeurs, maar voor het onderdeel ‘koopgedrag’ kunnen we ons niet enkel op deze doelgroep richten.


